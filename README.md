# OSTRAJava #

OSTRAJava má za cíl pozvednout kvalitu (nejen ostravského) programování. Na rozdíl od Javy vychází OSTRAJava přímo z mluveného jazyka (ostravského nářečí), tedy z něčeho, čemu obyčejní lidé rozumějí. Typický ostravský horník pak nebude mít problém přejít od těžby uhlí ke klávesnici. Jazyk tak mimo jiné řeší i problém nezaměstnanosti na Moravsko-Slezsku.

## Extra funkce tohoto forku
- Čtení inputu z konzole pomocí `Konzola.cti()`.

## Syntaxe ##

### Příklad 1 – Hello world ###
Zde je typický "Hello world" program v OSTRAJavě.

```java
banik pyco

tryda Ostrava{
    rynek(){
        Konzola.pravit("Toz vitaj") pyco
    }
} 

fajront pyco

```

* Všechny soubory OSTRAJavy začínají klíčovým slovem **`banik`**. 
* Všechny soubory OSTRAJavy končí klíčovým slovem **`fajront`**, označující konec směny.
* Každý statement programu musí být ukončen klíčovým slovem **`pyco`**. Nahrazuje tedy v Javě používaný středník.
* Hlavní třída programu se vždy jmenuje **`Ostrava`** (jak jinak) a hlavní metoda se vždy jmenuje **`rynek`**.
* Pozn.: OSTRAJava je case insensitive a nedoporučuje se používat diakritiku, jinými slovy s **malym a kratkym**.

### Typy ###
OSTRAJava obsahuje 4 primitivní typy:

* **`cyslo`** – integer
* **`bul`** – boolean
* **`chachar`** – char
* **`cyslo_desetinne`** – float

Hodnoty:

* *`fajne`* – true
* *`nyt`* – false
* *`chuj`* – null

Základní knihovna OSTRAJavy také obsahuje třídy:

* **`Dryst`** – ekvivalent `String`.  
* **`Bazmek`** – všechny třídy dědí implicitně od této třídy. Obsahuje metody `naDryst()` a `kantuje(Bazmek b)`, ekvivalent pro `toString()` a `equals(Object o)`.
* **`Citac`** – čtení ze souboru.
* **`Konzola`** – výpis do konzole.
* **`Bafr`** – jednoduchý buffer na čtení chacharů.

### Deklarace ###
Deklaraci je nutno začít klíčovým slovem **`toz`**.

```java
toz cyslo i = 1 pyco
```

### Podmínky ###
Pro vytvoření podmínky použijeme konstrukt **`kaj`**  – **`kajtez`** – **`boinak`**.

Jednotlivé výrazy můžeme spojovat pomocí boolenovského **`ci`** (`or`) a **`aj`** (`and`).

```java
toz bul a pyco
toz bul b pyco

//...

kaj (a == fajne aj b == fajne){
   // ...
} kajtez (a == nyt ci b == fajne){
   // ...
} boinak {
   // ...
}

```

### Cykly ###
Cyklus má OSTRAJava pouze jeden. Pomocí **`rubat`** vytvoříme `while`.

Rubat cyklus se dá přeřušit pomocí **`zdybat`** (`break`) a nebo přeskočit jeden cyklus pomocí **`dlabat`** (`continue`)

```java

toz cyslo i = 0 pyco

rubat (i < 5){
    kaj (i == 4){
      zdybat pyco 
   }
   //...
   i = i+1 pyco
}

```

### Příklad 2 ###
Následuje jednoduchý příklad na čtení ze souboru.

```java
banik pyco

tryda Priklad2 {
   nacti(Dryst nazevSouboru){

        toz Citac c = zrob Citac() pyco
        c.otevr(nazevSouboru) pyco

        toz Dryst radka pyco
        radka = c.citajRadku() pyco

        rubat (radka != chuj){
            // ...
            radka = c.citajRadku() pyco
        }
        c.zavr() pyco
    }
}

fajront pyco 

```

### Dědičnost ###

```java
banik pyco

tryda Obdelnik{
   toz cyslo dylka pyco
   toz cyslo vyska pyco

   Obdelnik(cyslo dylka, cyslo vyska){
      joch.dylka = dylka pyco
      joch.vyska = vyska pyco
   }
}

tryda Stverec fagan od Obdelnik{
    Stverec(cyslo velikost){
       forant(velikost, velikost) pyco
    }
} 

tryda Ostrava{
   rynek(){
      toz Stverec s = zrob Stverec(5) pyco 
   }
}

fajront pyco

```

OSTRAJava je samozřejmě jazyk objektový. Pokud chceme uvést třídu, z které chceme dědit, použijeme konstrukt **`fagan od`**.

**`joch`** slouží jako reference na vlastní instanci tedy ekvivalent `this`.

**`forant`**, tedy předák na šichtě, slouží jako reference na rodiče, tedy ekvivalent `super`.

Nový objekt vytvoříme pomocí **`zrob`**.

Pokud bychom chtěli vytvořit pole, uděláme to následovně:

```java

toz cyslo[] pole = zrob cyslo[5] pyco

```

### Metody ###
Navratový typ metody se píše stejně jako v Javě před název metody. Pro metodu s prázdným návratovým typem není třeba psát nic. 

Pro navrácení hodnoty je použito klíčové slovo **`davaj`**.

```java
tryda Buu{
   cyslo fuu(Dryst text){
       //...
       davaj text.dylka pyco
   }
}
```

## Implementace ##

Implementováno momentálně je:

* Compiler
  * Pokročilá typová kontrola (přiřazení objektů, návratové hodnoty funkcí, fieldy)
  * Kontrola deklarace a inicializace proměnných
  * Kontrola volání metod (static, non-static)
  * Kompilace do `.tryda` classfilu

* Interpreter
  * Paměť pomocí pole objektů
  * Generační garbage collector
  * Nativní volání
  * Statické volání
  * Primitiva (`integer`, `float`) na stacku a pointer s 1 na posledním bitu
  * Aritmetické operace pro `integer` a `float`
  * Pole (primitiv i referencí)
  * Dynamický lookup metod
  * Overload metody

### Kompilace a spuštění ###

#### Závislosti ####
Pro kompilaci OSTRAJava překladače je potřeba:

* Java překladač (JDK) >= 1.7 (http://www.oracle.com/technetwork/java/javase/downloads/index.html)
* Maven (https://maven.apache.org/)

Pro spuštění zkompilovaných binárek postačí Java interpret (JRE) >= 1.7
(http://www.oracle.com/technetwork/java/javase/downloads/index.html).


#### Kompilace OSTRAJava překladače a interpretru ####

V root složce:

```
$ mvn clean
$ mvn install

```

Nastavení práv pro skripty

```
$ chmod u+x ostrajavac
$ chmod u+x ostrajava
```


#### Kompilace OSTRAJava programů ####

Program SATSolver je ve složce `examples/SATSolver/`:

```
$ ./ostrajavac examples/SATSolver/ -d compiled/

```

#### Spuštění OSTRAJava programů ####
```
$ ./ostrajava -h 1024 -f 256 -s 128 compiled/ resources/sats/01.txt
```

### Autor ###

Tomáš Kohout

FIT ČVUT

(www.whostolemyunicorn.com)